PRAEFATIO.

*â€”

Recentioris civitatum Europaearum historiae subsidia certissima maximeque necessaria
diplomatis litterisque publicis contineri, non hoc demum saeculo, sed jam superiore
satis perspectum est. His enim litteris chartisque non solum eorum, quae publice max-
imis in rebus acta gestaque sunt, vera incorruptaque memoria conservatur, sed ad
omnem prope interiorem populorum condicionem, ad vitae privatae sormam, ad mores
ingeniorumque cultum cognoscendum materia non minus copiosa nec minore fide digna
ex praestantissimis illis nec unquam fallacibus historiae documentis testimoniisque colli-
gitur. Itaque ex quo tempore subsidia recentioris historiae manu scripta, quorum copia
et amplitudo indies crescebat, certo consilio accuratisque studiis sic colligi digerique
coepta sunt, ut ea in vulgus edita aditure patefacto utendique potestate data omnium
cognitioni exponerentur, quo facilius multis in partibus rerum gestarum narratio ad
veritatis legem critica arte exigeretur, protinus intellectum est, non satis esse, diplomata
litterasque publicas disperse per varios libros commentariaque in lucem protrahi, sed
et collecta ea atque in quosdam quasi thesauros congesta diligenter edi debere et id
agendum esse, ut, qui in historia perquirenda condendaque elaborarent, saltem scire et
circumspiciendo comprehendere possent, quid quantumque jam diplomatum editum esset
quaeque iis continerentur. Si quis vel leviter attenderit, singulis prope annis majorem
provenire eorum librorum numerum, quos qui edant, id sibi proposuerint, ut diplomata
litterasque et publica acta ad certorum regnorum, provinciarum minorumve regionum
urbiumve historiam pertinentia typis exscribant, sacile apparebit, difficillimum esse ac
saepe ne fieri quidem posse, ut aliquis in loco aliquo historiae tractando omnibus his
libris, quibus diplomata contineantur, ipsis utatur. Perlustrato indice hujusmodi operum,

